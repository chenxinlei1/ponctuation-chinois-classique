   檢討吳任臣撰 前蜀六 列傳 馮涓　周庠　韋莊
   馮涓字信之先世為婺州東陽人唐吏部尚書宿之孫也【一曰信都人】登唐大中四年宏辭科進士有聲是嵗暹羅國築高樓遣使厚齎金寶奏請撰記當世咸以為榮起家京兆府
   叅軍防宰相杜審權有江西之拜制未出宻召涓語以延辟之命戒勿泄涓漏其言於友人鄭賨賨捧刺遽謁賀審權審權鄙涓淺薄不復與選車發之日涓別霸橋審權略不展分惟
   長揖道勉而已由是隱商山數年昭宗時官祠部郎中擢眉州刺史時田陳拒朝命不令之任涓於成都墨池灌園自給着懷秦賦及蜀防引以見志高祖分藩西川表涓節度判官天
   復中兩川賦重人多嚅囁不敢發涓因獻生日頌先述功徳繼言生民重征之苦高祖媿謝曰如君忠諫功業何憂賚金帛加等又是時諸將多勸高祖乗岐王茂貞之衰攻取鳯翔涓曰
   梁晉虎爭勢不兩立若並而為一舉兵向蜀雖諸葛不能敵也鳯翔蜀之藩籬不若與和親為便【鑑戒録載馮涓曰臣聞興師者殘兵力虛府庫弊羣畜捐弓甲衰農桑動徳義興詐偽
   故損國害人莫先於用兵也方今梁王朱全忠霸盛強據兩京料其先取河東河東梁之敵國也勢不兩立儻一處為雄率天下之眾一舉西來縱諸葛重生五丁復出無以泥封大散石
   鏁劔門今秦庭實蜀之巨屏也去其屏窺見庭舘焉莫若與秦王和親稍稍以麻布茗草給之不傷於大義濟之以小利蜀但訓兵秣馬因敵料強足可以保天祿於三川固子孫於萬葉
   潛令公主探其機宻窺彼室家俟便攻之一舉而獲可也】高祖善其言竟與茂貞連和梁主篡唐將吏皆詣高祖勸進謂天與不取反受其咎大王宜正皇帝位以號令西土涓獨獻議
   請以蜀王稱制曰朝興則未爽稱臣賊在則不與為惡高祖卒自立為帝而見涓之辭嚴義正亦無以難也涓由是杜門不出永平初高祖屢興兵旅涓上疏曰古之用兵非以逞威暴而
   肆殺戮葢以安民為先豐財為本湯武無忿怒之師高光有魚水之士故能應天順人弔民伐罪今自土德雲衰朱梁逞虐雍都洛邑儘是荊榛江南山東各有割據鬭力則人各有力用
   兵則人各有兵陛下欲以一方之強舉萬全之防臣恐陛下之憂不在於秦雍而在於肘腋之下也歴官至御史大夫卒所着有南冠集龍吟集三卷長樂集十卷又撰檄龍文大蟲牓嶮
   竿歌皆有文采涓性滑稽語多譏誚【高祖常問擊掄之戲剏自何人涓對曰丘八所制高祖為大笑又與司空王鍇等小酌鍇舉令一字三呼兩物相似曰樂樂樂冷淘似餺飥涓曰己
   已巳驢糞似馬矢坐中大噱涓但長嘯而已】生平尤工於章奏先是景福間高祖殺陳敬瑄田令孜命涓草表曰開柙出虎孔宣父不責它人當路斬蛇孫叔敖葢非利已專殺不行於
   閫外先機恐失於彀中一時為中朝所誦【涓子群玉唐昭宗時為山陽令】
   周庠故唐龍州司倉也高祖為利州刺史庠以客從時楊守亮鎮山南西道屢召高祖高祖懼不往謀於庠庠曰唐祚將終藩鎮互相吞噬公勇而有謀得士卒心立大功者非公而誰然
   葭萌四戰之地難以久安閬州地僻人富楊茂實陳田之腹心不修職貢若表其罪興兵討之可一戰擒也【路振九國志作周博雅説王建云云今從通鑑】高祖從其言卒逐茂實而
   據之守亮不能制已而高祖與陳敬瑄相攻以成都尚彊退無所掠欲罷兵庠以為不可且曰卭州城塹完固食支數年足據以為根本高祖乃使庠草表請討敬瑄以贖罪因求卭州得
   報可居無何唐僖宗命韋昭度討敬瑄三年不能克朝議以息兵便高祖見罷兵制書曰大功垂成奈何棄之庠遂勸高祖請韋公還朝獨取成都而有之則兩川不足平由是昭度東還
   而高祖得奄有兩川庠之謀為多累官御史中丞武成三年拜中書侍郎同平章事後主踐阼內給事王廷紹等用事庠切諫不聽俄進司徒同平章事領武平軍節度使未幾病卒子仁
   矩官駙馬都尉粗有才藻而庸劣特甚國亡後與貧丐者伍令一人先道爵里於市肆間有哀之者曰獲錢數百相與飲噉為樂成都人皆嗟嘆之韋莊字端已杜陵人唐臣見素之後也
   曾祖少微宣宗中書舍人庄疎曠不拘小節幼能詩以艶語見長應舉時遇黃巢犯闕着秦婦吟雲內庫燒為錦繡灰天街踏盡公卿骨人稱為秦婦吟秀才【庄後作家戒不許垂秦婦
   吟障子】干寧【闕】年登進士第為判官晉秩左補闕高祖為西川節度副使昭宗命庄與李洵宣諭兩川遂留蜀同馮涓並掌書記文不加而語多稱情時有縣令擾民者庄為髙
   祖草牒曰正當凋瘵之秋好安凋瘵勿使瘡痍之後復作瘡痍一時以為口實尋擢起居舍人天復間高祖遣庄入貢亦修好於梁王全忠談言防中頗得全忠心隨使押牙王殷報聘昭
   宗既遇弒全忠遣告哀使司馬卿宣諭蜀土興元節度使王宗綰馳驛上白高祖頗內懷興復庄以兵者大事不可倉卒而行乃為高祖答宗綰書曰吾防主上恩有年矣衣襟之上宸翰
   如新墨詔之中淚浪猶在犬馬尚能報主而況人之臣子乎自去年三月東還連貢二十表而絶無一使之報天地阻隔呌呼何及聞上至谷水臣僚及宮僚千餘人皆為汴州所害至洛
   果遭弒逆自聞此詔五內糜潰方枕戈待旦思為主上報仇今使來不知以何宣告且令宗綰以此意諭之卿乃惶懼而返明年高祖立行台於蜀承制封拜以庄為安撫副使未幾梁篡
   唐改元庄與諸將佐詣高祖勸進曰大王雖忠於唐唐已亡矣此所謂天與不取也於是帥吏民哭三日擁高祖即皇帝位進左散騎常侍判中書門下事凡開國制度號令刑政禮樂皆
   由庄所定頃之梁復通好高祖推高祖為兄庄得書笑曰此神堯驕李宻之意也其機敏多此累官至門下侍郎吏部尚書同平章事武成三年卒於花林坊塟白沙之陽是嵗庄日誦
   杜甫白沙翠竹江村暮相送柴門月色新之詩吟諷不輟人以為詩防焉諡曰文靖有集二十卷箋表一卷蜀程記一卷又有浣花集五卷乃庄弟藹所編以所居即杜氏草堂舊址故名
   庄有美姬善文翰高祖托以敎宮人為詞強奪去庄作謁金門辭憶之姬聞之不食而死【辭雲空相憶無計得傳消息天上嫦娥人不識寄書何處覔新睡覺來無力不忍把伊書跡滿
   院落花春寂寂斷腸芳草碧】庄又常取唐人麗句勒成又集其自序雲謝元暉文集盈編止誦澄江之句曹子建詩名冠古惟吟清夜之篇是知美稼千箱兩岐奚少繁九變大濩
   殊稀入華林而珠樹非多閱眾籟而紫簫唯一所以擷芳林下拾翠岩邊沙之汰之始辨辟寒之寶載雕載琢方成瑚璉之珍故知頷下採珠難求十斛管中窺豹但取一斑思食馬留肝
   徒雲染指豈烹魚去乙或至傷鱗自慙乎鼴鼠易盈非嗜其熊蹯獨美然則律者既采繁者是除何知黒白之鵞強識淄澠之水左太沖十年三賦未必無瑕劉穆之一日百函焉能盡麗
   班張屈宋亦有蕪辭沈謝應劉猶多累句雖遺妍可惜而備載斯難亦由執斧伐山止求嘉木挈瓶赴海但汲井泉等同於風月煙花各是其樝梨橘柚魚兎雖存筌蹄是棄金盤飲露惟
   挹沆瀣之精花界食珍僅享醍醐之味庄文詞甚多不具録
   論曰馮涓韋莊皆翩翩萟苑之雄也或請以蜀王稱制或勸以帝位抗梁議論較殊而其為主之心同矣周庠參賛帷幄雍容風議直言無隱卒秉國鈞殆所謂社稷臣者非邪
   晉暉　李師泰張造　綦母諫張防裕張琳　張劼　周德權李簡　山行章李稠
   晉暉許州人少有膽勇不務家人生業初與高祖為盜潛攻許昌民家事發夜遁伏武陽古墓中聞人呼墓中鬼曰潁州設無遮防盍同往乎墓中應曰蜀王在此不得相從二人私心獨
   喜曰是誰為蜀王者已而有人將飯獻高祖前曰只此為御飯也髙祖愈益喜暉呼高祖小字曰行哥狀貎異人必有非常之舉由是傾心事之唐僖宗幸蜀暉與高祖及韓建張造李師
   泰等各率一都奔行在僖宗得之大喜號隨駕五都已而還長安使暉與高祖為神防軍使將神策軍宿衛光啟二年僖宗復幸興元高祖既以長劒五百前驅奮擊負玉璽以行而暉亦
   與俱西同為清道斬斫使未幾觀軍容使楊復恭斥田令孜之黨出暉為集州刺史高祖即位暉積功封農郡王高祖常與飲極歡把臂敘舊事暉頓首曰武陽墓中言果不誣也高祖
   笑曰始念不及此通正元年卒高祖親臨吊恩禮有加
   李師泰初與高祖及晉暉等為唐僖宗隨駕五都久之出為忠州刺史最後從高祖於西川歴官蜀州刺史節度判官加司徒卒武成元年高祖勅有司議追贈禮初乹寧時師泰治第成
   都之錦浦里有巨冡甎甓甚固於甎外得金錢數十枚各重十七八銖徑寸七八分圓而無眼去縁二分有規文隱起規內兩面各鑄蕃書二十一字亟遣使至青城山問道士杜光庭度
   其地形當石筍之南百歩所即知石筍故此墓之闕矣自後累見靈顯高祖改置祠堂以龍神亨之遂無它異雲
   張造龍州人事唐僖宗拜衛將軍葢隨駕五都之一也已而授神策軍使僖宗幸興元時遣高祖帥兵屯三泉覆命造與晉暉領四都兵屯黑衣修棧道以通往來未幾為楊復恭所忌斥
   為萬州刺史時秦宗權黨常厚屯白帝為成汭將許存所破奔萬州造百計拒之厚走綿州萬州以是得全後從高祖官茂州刺史無何卒武成元年高祖錄舊功勅有司追贈加恩
   綦母諫荊南人漢廷尉綦母參唐著作郎綦母潛之後也高祖入蜀時諫戲下為親校光啟中高祖破閬州據其地諫說高祖養士愛民以待天下之變已而高祖與陳敬瑄相攻久持
   不下高祖欲罷兵歸諫與周庠固以為不可卒用成功後累官至【闕】　卒
   張防裕從高祖入西川為部將光啟時高祖襲閬州逐刺史楊茂實而據之自稱防禦使軍勢頗日盛防勸高祖宜遣使奉表天子仗大義以號令西土事蔑不濟高祖納其言由是所
   向皆防遂啟偏霸之業
   張琳許州人也唐末官眉州刺史修通濟堰溉田一萬五千頃民被其惠歌曰前有章仇後張公疏決水利秔稻豐南陽杜詩不可同何不用之代天工已而事高祖為永平節度判官大
   順初領卭南招安使及卭州殺刺史毛湘來降以琳知留後繕完城隍撫安彝獠經營蜀雅琳之功居多未幾奏授節度副使將兵五萬人攻東川論平東川功累升武信軍節度使無何
   卒於官武成元年高祖即皇帝位詔曰張琳操持勁直才術縱橫成今日之鴻基自斯人之懿績不享朝天之祿遽興失手之悲言念前功常思厚報宜追贈太尉以報幽魂其嗣子更加
   正官仍賜章綬
   張勍初事高祖為牙校高祖入成都時署劼都虞候戒軍士曰吾業已命張劼為虞候矣汝等無犯其令幸劼執而見我我尚活汝使其殺而後白吾亦不能詰也【一雲高祖戒諸子曰
   入城之後但管富貴即不得恣橫我適差張劼作斬斫馬步使汝軰無得輙犯】及入城軍士剽掠劼殺百人而後止後累官眉州刺史卒武成元年與張造等同加追贈劼為人勇斷強
   項果於殺戮居恆率鞭人之胸典眉州日有女僧姿容明悟講無量壽經劼欲逼辱之女僧以死拒因而詬詈劼命折其齒與父同況於蟇頥津其暴橫有如此
   周德權許州人【蜀檮杌又作汝南人】順德皇后弟也從高祖至西川以戰功遷眉州刺史乹寧中高祖與顧彥暉奪東川凡五十餘戰不決德權言於高祖曰公與彥暉爭東川三年
   士卒罷於矢石百姓困於輸挽東川羣盜多據州縣為外應彥暉懦而無謀欲為偷安之計啗以厚利恃其救援故堅守不下今若遣人諭賊帥以禍福來者賞之以官不服者威之以兵
   則彼反為我用矣高祖從之彥暉遂勢孤而敗久之改眉州刺史梁既簒唐徳權上表曰案防文李祐西王逢吉昌土德兌興丹莫當李祐者唐亡也西王者王氏興於西方也逢吉昌者
   逢字如殿下之名也土德坤維也兌興亦西方也丹莫當者丹朱也言朱梁不敢與殿下抗也願稽合天命仰膺寶籙使天地有主人神有依高祖大悅曰成我者叔舅也高祖即位累遷
   太保中書令永平元年卒贈太師
   李簡故高祖牙將也大順二年楊守厚攻梓州顧彥暉乞師於高祖高祖命華洪與簡等帥師往援署行營都指揮使景福元年斬楊晟將呂蕘有功已而遮擊楊守忠干鍾陽又破楊守
   厚於銅鉾斬獲無筭後官卭州刺史卒武成元年勅加追贈
   山行章一名章自言晉山濤之裔唐末官眉州刺史州舊無羅城行章合五縣之力城之周遭八里有竒名曰臥牛城【四川名勝志雲計一千八百六十五丈○又大順二年盧拯撰眉
   川剏羅城記略曰象耳鎮於後峩眉列乎前云云據此則行章以龍紀元年降蜀築城當在降蜀之後已然考之列傳大順時眉州刺史乃徐耕非行章也此必行章創功於大順之前而
   撰文在於後人畢功之日理或然也】陳敬瑄之亂也行章拒高祖於新繁師敗復為高祖破於廣都未幾請降高祖帳下有戰績高祖圍成都日忽夢一青衣神大張其口問於行章
   行章對曰青衣蜀地名也壘內故有青衣祠今成都易子而食守陴而哭祠廟不祀久矣神張口者是土地求饗於公亦啟唇齒而露心腹之兆也已而逾十日成都果降乹寧四年授都
   押牙出鎮黎州先是黎雅間有淺蠻曰劉王郝王楊王者西川嵗給繪帛三千匹使詗南詔虛實久之邊將多與諸蠻相表里挾以為重至是高祖絶其舊賜頗廉得行章與交通狀遂斬
   以狥 李稠其先京兆人父逢故唐左衛兵曹叅軍稠初事梁為商州刺史未幾來蜀防高祖開國預佐命功臣官左衛將軍
   論曰晉暉等諸人皆一時從龍為國家腹心爪牙其半不及見太平之盛者命也高祖故將尚有奉禮劉璋田威張全真蓋獲張行立韓在其人事跡缺略今不復載之於篇
